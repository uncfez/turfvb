---
title: Stadgar för föreningen Turf Västerbotten
lastmod: 
draft: false
featured: false
reading_time: false
pager: false
---

Stadgar för den ideella föreningen Turf Västerbotten med säte i Umeå. Bildad den 2019‐05‐04. 
Stadgarna antogs vid årsmötet den 2019‐05‐04, Brf Nornan, Tomtebo, Umeå.

Turf ingår inte i Riksidrottsförbundets specialidrottsförbund, men Turf Västerbotten har beslutat att Idrottsrörelsens verksamhetsidé, vision och värdegrund ska tillämpas inom föreningen (bifogade som bilaga till dessa stadgar).

Nedanstående stadgar reviderades senast 2020-03-14.

## Allmänna bestämmelser
### 1 § Ändamål
Föreningen Turf Västerbotten är en ideell förening som är religiöst och politiskt obunden. Föreningens syfte är att organisera och sammanhålla medlemmar som utövar sporten Turf inom Västerbottens län (=Regionen Västerbotten).

Turf utövas genom att personligen och på valfritt sätt uppsöka geografiska områden (zoner) utomhus med stöd av en digital karta som finns tillgänglig i applikationen Turf Outdoor Addiction på mobila telefoner/enheter. Hur man tar sig mellan zonerna är valfritt och föreningen välkomnar alla medlemmar oavsett färdsätt.

Föreningen har som ändamål att bedriva sin verksamhet i enlighet med ”Idrottsrörelsens verksamhetsidé”, samt med särskild målsättning att: (länkas)
- utveckla turfsporten i Västerbotten och arbeta för att locka nya utövare så att fler invånare i länet ska börja röra på sig under otvungna former.
- anordna öppna medlemsmöten och träffar.
- som lokal arrangör genomföra event och tävlingar där Turfare från hela världen inbjuds att delta.

### 2 § Sammansättning
Föreningen består av de fysiska personer som har upptagits i föreningen som medlemmar.

### 3 § Beslutande organ
Föreningens beslutande organ är årsmötet, extra årsmöte och styrelsen.

### 4 § Firmateckning
Föreningens firma tecknas av ordföranden och kassören var för sig.

### 5 § Verksamhets‐ och räkenskapsår
Föreningens verksamhetsår och räkenskapsår omfattar tiden fr.o.m. den 1 januari t.o.m. 31 december.

### 6 § Stadgetolkning
Uppstår tvekan om tolkningen av dessa stadgar, eller om fall förekommer som inte är förutsedda i stadgarna, hänskjuts frågan till nästkommande årsmöte. I brådskande fall kan ett extra årsmöte utlysas.

